I.

Quaeritur, quae fuerit plebis origo, quaeque ratio
in rebus sacris inter plebem, servos clientes
intercesserit.

*naatxv-mxwwve--a

Originem plebis primus quidem Niebuhrius recte intel-

. lexit et illam Romanae rei publicae partem merito seiunxit

a clientibus illis, quibuscum plebeii a Livio, Dionysio, aliis
confunduntur. Niebuhrius et omnes fere nostri temporis
scriptores rerum Romanarum plebem Romanam ab Albanis
illis oriundam faciunt, quos diruta Alba Tullus Hostilius
in monte Coelio collocavit; ¹) quibuscum Anco Marcio rege
incolae Politorii, Tellenae, Ficanae vel Fidenarum et Me-
dulliae coniuncti esse traduntur. Hanc plebis originem ra-
tionibus locisque ab antiquis scriptoribus petitis iuvare et
- confirmare eo minus necessarium videtur, quum hac de
rc ipse Niebuhrius (Rcmische Geschichte Ι, p. 120. sqq),
Schweglerus (R. Gr. I, 14, 9.), Beckerus (Handbuch der ro-
mischen Alterthiimer ΙΙ, 1. p. 133 sq.), Langius (Romische
Alterthiimer Ι, §.553 longe lateque et in nostram quidem
sententiam egerint. Quae ex eorum sententiis ad nostram
rem necessaria ducimus, priusquam proponamus, patriciam
- illam Ramnium tribum, unde oriunda sit, in medium pro-
ferre nos oportet.

 

 

, ι) Livius 1, 30. -

